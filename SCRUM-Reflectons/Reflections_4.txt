Tablice kanbanowe można stosować do organizacji pracy zarówno własnej, jak i zespołu. Scrum nie nadaje się do zarządzania czasem pojedynczej osoby, stworzony został dla zespołów (oryginalnie deweloperskich). Scrum sprawdzi się zatem przy projektach wytwarzających produkty lub usługi. Kanban natomiast bardzo dobrze nadaje się do zespołów, których praca ma charakter ciągły. Na przykład zespoły utrzymania czy obsługi zgłoszeń, zespoły serwisowe (np. obsługa sklepów internetowych lub zarządzanie zadaniami WA). Zadania w kolejce mogą otrzymywać priorytety, dzięki którym zapewniona jest sprawna realizacja tych najważniejszych.
